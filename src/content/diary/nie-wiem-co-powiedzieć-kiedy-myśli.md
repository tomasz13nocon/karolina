---
title: nie wiem co powiedzieć kiedy myśli
date: 2018-07-28T20:37:00.000+02:00
---
nie wiem co powiedzieć, kiedy myśli są falą rozbijającą się o brzeg, i brzegiem, o który rozbijają się fale. kiedy słońce promieniuje w stronę ziemi, a ziemia w stronę nicości. jest mi gorąco i jeszcze trochę zimno, kiedy siła grawitacji słabnie i stopy odrywają się od powierzchni. jesteś. i nie ma cię. to zupełnie tak jak ja. po wewnętrznej stronie widzenia śnieg przysypuje już kamienistą plażę i zbocza szybko erodowanych gór. woda podziemna zamarza, powoli zbliża się czas na sen. na sens. na sentymentalne patrzenie za siebie w kierunku południowym, bo na północ nie ma już nic dalej.
