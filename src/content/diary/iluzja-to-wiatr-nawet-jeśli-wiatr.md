---
title: "iluzja to wiatr nawet jeśli wiatr"
date: 2011-12-01T05:28:00.000+01:00
---
iluzja to wiatr, nawet jeśli wiatr nie jest iluzją. iluzja była miękka i ciepła. iluzja myślała, że może wszystko. iluzja nie mogła wszystkiego. słodka była iluzja, lekka i bardzo odważna. nie bała się ciemnych, wietrznych wieczorów, od których była ciemniejsza i wietrzniejsza. na ogół nie bała się odrzucenia i nigdy nie bała się końców świata. ciemność nigdy nie jest tak ciemna jak w grudniu. tamtego fantazmatycznego grudnia, tamtego roku, pod osłoną nocy, która była jak dzień, albo była dniem, kiedy wiatr łamał bezlitośnie bezlistne szkielety, a ona szła po listnym dywanie niekończących się lasów, nieznanych, choć poznanych na wskroś, dzięki zrozumieniu istoty niepoznania, wtedy już wiedziała, tak intensywnie jak nigdy wcześniej, że najbardziej na świecie boi się stracić iluzję.
