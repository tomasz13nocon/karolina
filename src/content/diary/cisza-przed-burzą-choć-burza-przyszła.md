---
title: "cisza przed burzą choć burza przyszła"
date: 2019-11-19T20:08:00.000+01:00
---
cisza przed burzą, choć burza przyszła przedtem, kiedy powietrze leniwie przepływało cienką przełęczą pomiędzy naszymi ramionami. tak bym chciała, jak bardzo wiem, że nie mogę. słucham burzy ze zdwojoną uwagą i zniżam się - nie bez uniżenia - do poziomu roślin. tak bym chciała. dłonie masz ciepłe, a czas jest zimny. moja wyspa zadryfowała zbyt daleko od kontynentu, nie łączy nas już żaden szelf, wszystko obumiera i rozkłada się, by później karmić nową, młodą łodygę, którą będę, i będę uginać się na wietrze i pod lepkim, słodkim wyobrażeniem o tym, co chciałam, żeby się stało. choć stanie się odwrotnie.
