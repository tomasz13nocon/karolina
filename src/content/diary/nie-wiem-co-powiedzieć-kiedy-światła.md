---
title: "nie wiem co powiedzieć kiedy światła"
date: 2017-12-31T19:29:00.000+01:00
---
nie wiem co powiedzieć, kiedy światła brudzą niebo, a ja tylko tęsknię, tęsknię i pod zamkniętymi powiekami rysuję trasę z północy do domu, na wyuczonej na pamięć mapie krainy. mam plan. ale jeszcze muszę czekać. i tęsknić, tęsknić i pod zamkniętymi powiekami dawać przyzwolenie lasom równikowym i wieżowcom, co strącają z nieba krople tropikalnej ulewy. ziemia nie jest ani mała ani duża, i ani płaska ani okrągła. jest tylko jarzącym się punktem widzianym z tego miejsca, do którego wybieram się zgodnie z planem, by potem opowiedzieć o tym każdemu, kto będzie chciał słuchać. drzewom i falom, i niebu, które gaśnie.
