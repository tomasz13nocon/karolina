---
title: "to nie trwa długo jak wybrakowana"
date: 2022-05-20T19:20:00.006+02:00
---
to nie trwa długo, jak wybrakowana noc bez ciemności i o wygaszonych, zmęczonych oczach gwiazd, gdzieś w pół drogi na północ, czyli donikąd, gdzie nie ma ani  nigdzie  ani nikogo. to nie trwa długo, ale zwężone źrenice pragną rozszerzać czas i rozrzedzać tlen w zapachu morza. raz jeszcze celebruję siłę rozpędu, jako jedyną przyczynę skutków, dzięki którym jeszcze jestem, choć jestem jeszcze tylko trochę i zupełnie nie wiem dokąd ani kiedy. to trwa już zbyt długo. nie pamiętam, czy można było inaczej.&nbsp; 
 (ale kiedy wracając z krańców wyspy o drugiej w nocy słońce prześlizguje się szczeliną najdziwniejszego światła,  z powrotem , choć przecież dopiero co znikło  tam, &nbsp;w tym świetle nawet dno zaczyna być domem.) 
 w tym świetle nawet dno zaczyna być domem.
