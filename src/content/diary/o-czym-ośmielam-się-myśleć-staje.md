---
title: "o czym ośmielam się myśleć staje"
date: 2012-05-01T10:34:00.000+02:00
---
o czym ośmielam się myśleć, staje się tym, czego ośmielam się chcieć. nigdzie na mapie, choć gdzieś w przestrzeni, to prawie to samo, co gdzieś na mapie i wszędzie w mojej głowie. staram się wyszukać odprysk pozostałej osobności, blednący groźnie w kumulacjach burz, które się kłębią, w sztormach mórz, które przede mną, w wysłowionych za późno i nienagłos mam-nadziejach. i na nic bunt, na nic zamknięte oczy, na nic kara, wszak zbrodnia, wszak się stało, się nie odstanie, na nic czekanie, cichnięcie, uciszanie. właściwością intensywności jest chwilowość, przecież wiesz.
