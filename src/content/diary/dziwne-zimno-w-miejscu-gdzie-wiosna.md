---
title: dziwne zimno w miejscu gdzie wiosna
date: 2018-04-14T23:13:00.000+02:00
---
dziwne zimno w miejscu, gdzie wiosna obiecuje być latem, a serce wchłania zbutwiałe drzazgi i chce się połamać i popękać z byle powodu. z chłodu, który wtłacza się w żyły bez względu i wbrew. tak mi brak, że aż boli. tak mnie boli, że aż brak mi czegokolwiek, z twojej strony. przekraczam południki jednym krokiem, półsnem, północą, która półdniem tam, gdzie już nie ma ani mnie ani ciebie. czekam na ciepły, letni deszcz, który zmyje i ukryje w powodzi pierwiastków rozrzedzoną sól, którą przykładam sobie do ran już chyba tylko z przyzwyczajenia. między wschodnim i zachodnim morzem, może muszę szukać głębiej.
