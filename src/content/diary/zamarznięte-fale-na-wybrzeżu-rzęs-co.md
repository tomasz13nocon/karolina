---
title: zamarznięte fale na wybrzeżu rzęs co
date: 2016-01-15T23:40:00.000+01:00
---
zamarznięte fale na wybrzeżu rzęs, co zwiastują przypływ i zatrzymany w pół słowa proces wyzdrowienia. nic nie ma tam, gdzie była potrzeba. głucha pustka osiadła na zakurzonej podłodze starego domu, który legł w gruzach ze zmęczenia milczeniem. w uszach słyszę jeszcze szum, co mnoży morze w falach rozbijających się o zimne skały. jeszcze pamiętam wyspy na najdalszym oceanie, co co noc obiecują zasklepienie i życie, które nie istnieje. rozprasza mnie każdy kolor, który nie pasuje do pozostałych, i niepewność rozrzucona po wiolinowej stronie fortepianu. idąc prosto przed siebie docierasz w końcu do krawędzi.
