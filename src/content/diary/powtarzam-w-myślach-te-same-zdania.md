---
title: "powtarzam w myślach te same zdania"
date: 2019-01-25T13:25:00.000+01:00
---
powtarzam w myślach te same zdania, rozrzedzone i rozciągnięte, ciche i już prawie w ogóle bez słów. słowa rozbieram na bezdźwięczne głoski i rozrzucam po pokoju zupełnie bezszelestnie. już chcę, żeby rośliny rosły na przestrzał przez skórę i wzdłuż kości, żeby szelesty i deszcze przełamały ciszę pęknięciem, którym wypełzną moje rozrzedzone i rozciągnięte zdania. chcę być na południe i na północ stąd, chcę śpiewać aż do granic możliwości i żeby dłonie pachniały wilgotną ziemią. między palcami kiełkują już nasiona, tnąc linie papilarne w nieodwracalny sposób.
