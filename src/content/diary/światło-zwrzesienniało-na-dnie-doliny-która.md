---
title: światło zwrzesienniało na dnie doliny która
date: 2020-09-19T12:31:00.005+02:00
---
światło zwrzesienniało na dnie doliny, która opustoszała, kiedy słowa odeszły. dokąd poszły? jeszcze ciągle szukają słyszenia? las ociera się o mgłę, a mgła ociera się o zapach schnących liści, zostało już mało czasu, jeszcze nie wiem gdzie i kiedy spadnie śnieg. życzę sobie zdań, które rozbierają na atomy, życzę sobie ziemi zimnej tak jak wtedy, kiedy łzy rozcieńczały ocean w pół drogi między kontynentem a końcem planety. życzę sobie ciszy tak pełnej niemych słów, że tylko ja wiem jak słyszeć, i słyszę *przecież wiesz*. zawsze wiedziałaś.
