---
title: ciepły deszcz w wigilię dnia morza
date: 2021-06-12T23:32:00.001+02:00
---
ciepły deszcz w wigilię dnia morza, co zmywa zniszczony naskórek i perkoluje aż do głębi złamanego serca, które pęcznieje, rośnie, może nawet się zrasta. nawet teraz. nawet nie wiesz jak daleko od lądu są wyspy, które karmią mgłę resztkami swojej materii i pragną fal tak, jak fale pragną mojego dotyku. wilgotny wiatr plącze włosy, kiedy kartuję te wyspy zapamiętale i namiętnie, i jakby od tego zależało moje życie. (to) zależy. może właśnie tędy droga. zawsze przecież w oczach miałam ocean.
