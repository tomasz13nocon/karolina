---
title: "cisza szumi kiedy drzewa zapominają transpirować"
date: 2019-07-14T23:42:00.000+02:00
---
cisza szumi, kiedy drzewa zapominają transpirować, a ja zaczynam od końca. trzeba mi ciepłej pauzy, co wysuszy niepotrzebne i wytopi zagwożdżone w oczach odłamki lodu. później wolność wolno wpływa w krwiobieg bezwolnym kraulem, rozciągając do granic możliwości skamieniałe mięśnie. morze już nie zimne, może ciepłe, chociaż październik u stóp listopada i rozregulowane rozjarzenia błyskawic zapowiadają alfabetem morse'a ciepłą zimę. zimne lato, jeszcze ciągle.
