---
title: tęsknij za tym
date: 2024-02-10T16:57:00.000Z
---
tęsknij za tym, czego nie ma, i nie mów nikomu dokąd się wybierasz. rozdrapuj aż do krwi zakrzepły smak tajemnicy i ucieczki, płacz, kiedy nikt nie patrzy, patrz, kiedy płaczą i kochają myśl, że kochają. rozdrapuj aż do krwi. pamiętaj, że musisz mieć mniej, mniej więcej, więcej niż myślisz, i dokładnie tyle, ile potrafisz udźwignąć. za jednym razem. im dalej na północ, tym bliżej na południe, ocean zawsze mówi tylko o wyspach, a ja mieszkam przecież na samym jego skraju. nareszcie.
