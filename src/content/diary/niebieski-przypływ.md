---
title: niebieski przypływ
date: 2024-01-14T16:49:00.000Z
---
niebieski przypływ budzi sól w krwi, i zasklepia każdą przyzwyczajoną już do soli ranę. patrzę na lekko nieostry horyzont z perspektywy fal, które dotykają mnie powoli, jednostajnie i konsekwentnie, odwiecznie i z tą samą, upartą wolą. wodą wysyłam zaszyfrowane wołanie o pomoc, zwieńczone oddechem, i tą samą co zawsze nadzieją: jeszcze nie jest za późno. cisza tego domu opowiada o stworzeniach zbudowanych z morskiej wody i delikatnej materii skóry, która pragnie ukłuć i zaciśnięć. przygotowuję się na powrót słońca.
