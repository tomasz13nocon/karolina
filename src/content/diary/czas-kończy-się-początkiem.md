---
title: czas kończy się początkiem
date: 2019-12-21T15:55:00.000+01:00
---
czas kończy się początkiem. tam, gdzie skóra rozdrapana do krwi, pokłuta i porysowana, a żyły zszarzały od pływania w ziemi. tam, gdzie korzenie pragną wody, a łodygi pną się po nieznanym reliefie - zawsze i od zawsze - w kierunku światła. fale rozszarpują miękką wyspę, a ja przyglądam się temu z naukowym zainteresowaniem, chociaż ląd znika mi spod stóp, a ostry wiatr tnie włosy na poziomie szyi. podnoszę kotwicę ze spokojem i z cierpliwością, z uwagą i przyzwoleniem, i jeszcze tylko czasem ostatnie rozbłyski iskier z gasnącego żaru kłują w serce. niebo zasnute chmurami, a ja jestem już starsza.
