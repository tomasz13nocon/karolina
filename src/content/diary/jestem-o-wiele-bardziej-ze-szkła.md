---
title: "jestem o wiele bardziej ze szkła"
date: 2015-05-22T15:09:00.001+02:00
---
jestem o wiele bardziej ze szkła, niż mogłaby o tym świadczyć moja żelazna nieprzezroczystość. wytrącasz mi z drżących dłoni rozżarzone węgielki, rejestruję, ale już nie odczuwam różnicy, wiem wszystko. kradniesz, co nie jest moje. nigdy nie było. nigdy nie będzie. jest tylko wyspa na oceanie. pełna kamieni, drzew i nerwowo zmieniających się chmur. wyspa jest bezludna, ponieważ na niej mieszkam. ostatnie prawa to te fizyki atmosfery, a ostatni dotyk to cząsteczki powietrza, które zasłaniają mi widok na stały ląd.
