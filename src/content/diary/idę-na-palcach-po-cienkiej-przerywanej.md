---
title: "idę na palcach po cienkiej przerywanej"
date: 2019-10-24T23:42:00.000+02:00
---
idę na palcach po cienkiej, przerywanej linii, oddzielającej zapach palonych liści od zapachu jaśminu i roślin, które nie mieszczą się w donicach. to nic - powtarzam do siebie, kiedy dłonie obrastają w kolce, a za paznokciami zbiera się mokra ziemia. dziwna wyspa z osadów morskich, co ugina się pod ciężarem trawionych pleśnią piaskowców, deszcz przychodzi niezauważenie, trwa niezauważenie, nie barwi ziemi pod suchymi stopami, donikąd nie perkoluje, niczego nie zmienia. podglądam deszczowe miasta zza natrętnych, cętkowanych, twardolistnych chwastów, podglądam zakazane owoce i dłońmi powoli przesuwam po rozdrapanym ciele, nie napotykam oporu.
