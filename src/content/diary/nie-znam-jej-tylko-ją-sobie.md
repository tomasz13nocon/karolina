---
title: "nie znam jej tylko ją sobie"
date: 2019-03-24T21:52:00.000+01:00
---
nie znam jej, tylko ją sobie ciągle wyobrażam. wiem, że jest inna w dotyku, i że brzmi tak, że rezonans nie daje spać, nie dlatego, że nie pozwala, ale dlatego, że nie chcesz, by pozwalał. wiem już prawie wszystko o jej nieistnieniu i jeszcze tylko czasem grzęznę w śladach pomówień i powiedzeń. deszcz płynie za oknem, a śnieg coraz rzadziej muska løvstakken, nie wiem czy to wiosna czy jesień i czy teraz czy za dziesięć lat. droga zmienia się w pokój, a półtora miesiąca w przedział obustronnie otwarty. wyspy miękną i wietrzeją we mgle.
