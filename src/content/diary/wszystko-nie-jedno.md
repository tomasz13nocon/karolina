---
title: "wszystko nie jedno"
date: 2018-05-08T23:04:00.000+02:00
---
wszystko nie jedno. i jedno, które wszystkim, kiedy światła gasną, jego oddech regularny, a za oknem nagle pada śnieg, ulegając procesom w przyspieszonym niepotrzebnie tempie i zamieniając się w twardą jak diament górę lodową, od  sørkapp land  aż po najdalsze drgania horyzontu. trzeba znaleźć sposób i przepłynąć chłodną glebę, w głąb aż do strefy saturacji, gdzie nie będzie już oddychania i myśli nawlekanych na igłę czasu. zgubię się w lesie i we mgle, i w słowach o planecie, która powoli układa się już w koniunkcji z ziemią. czekam jeszcze na księżyc i słońce i fale roztrzaskujące się o nowe, deszczowe miasto.
