---
title: pierwszy wieczór
date: 2024-08-26T17:04:00.000Z
---
pierwszy wieczór to ostatni wieczór lata, powietrze gęstnieje i puchnie, rozlewa się po kątach mokrego domu, nieustannie doty(t)kanego przez ocean. tutaj mieszkam. mieszkam i rosnę, dojrzewam i zbliżam się, nieustannie i konsekwentnie oddalając się od tego, co młode i suche. moje dłonie to rozgwiazdy, a włosy to już zupełnie wodorosty. rozszerzam oddech aż trwa wieczność, i pozwalam sobie wracać tam, gdzie jeszcze nigdy nie byłam. płynę.
