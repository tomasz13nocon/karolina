---
title: "od czterech dni dzień za cztery"
date: 2018-08-21T21:12:00.000+02:00
---
od czterech dni dzień, za cztery dni noc, zmierzch, co pragnie być ciemnością i zaczyna już wtłaczać słońce w u-kształtną lukę między dziwnymi górami. pół godziny w dół w stronę morza i pół godziny z powrotem w kierunku lodowca, oczy przyzwyczają się do ciemności, a ciało będzie oszczędnie dawkować sobie zmagazynowany pod skórą dotyk. nie wiem jeszcze nic o strukturze i genezie, o procesach i formach, przyczynach i skutkach, ale powietrze już zaczyna wypełniać moje płuca i już prawie nie jest mi zimno. chcę znowu budować i mieszkać w konstrukcji ze szkła i drewna, drewna, które czasem przynosi tu ocean.
