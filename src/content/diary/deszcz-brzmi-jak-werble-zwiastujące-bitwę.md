---
title: "deszcz brzmi jak werble zwiastujące bitwę"
date: 2019-09-28T00:09:00.000+02:00
---
deszcz brzmi jak werble zwiastujące bitwę, jak wróg u bram i kule wżynające się w skórę jak zbutwiała drzazga. zamykam oczy i słucham dźwięków, które wtłaczały tlen i śnieg w krwiobieg, kiedy oddech zastygał w zestresowanych płucach. jesteś przecież zawsze tam, gdzie byłaś, zimna, oszroniona kraino, i przecież nic nie jest tak, jak było i może znów nie będzie tak, jak jest, jeśli tylko bardzo się postaram i pobiegnę odpowiednią drogą. w tym samym przecież, co zawsze, kierunku.
