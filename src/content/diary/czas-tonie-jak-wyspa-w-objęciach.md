---
title: "czas tonie jak wyspa w objęciach"
date: 2018-05-22T23:06:00.000+02:00
---
czas tonie jak wyspa w objęciach erozji, abrazji, w głowie lovund i træna, miasta i przytłoczone ciężarem powietrza wrzosowiska, na których kładę się i zasypiam. myślę o wyspach, które toną, i o tonięciu na przekór wyspom, o wędrówce przez wypiętrzony ląd i półśnie na zimnej, wietrznej plaży, w drodze do miejsca, w drodze do którego jestem praktycznie od zawsze. zawężam świat do okręgu na wyciągnięcie własnych ramion, jesteś w nim więc tylko wtedy, kiedy bardzo się zbliżysz, a ja się nie cofnę. chcę już pisać nuty i słowa i tkać mgłę pomiędzy siedmioma wzgórzami, gdzie trudno będzie mnie znaleźć.
