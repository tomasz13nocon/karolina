---
title: "wokół i w środku papierowa makieta"
date: 2017-11-22T19:55:00.000+01:00
---
wokół i w środku papierowa makieta miasta bez fundamentów. stoję na brzegu morza betonu i drżę, gdy o kostki rozbija mi się fala dymu. tęsknię i podważam, a w międzyczasie nie jestem pewna. tracę i chcę, i nie chcę, jednocześnie. śnię i budzę się o wschodzie słońca, które gaśnie niedługo potem, rozregulowane, zakurzone. ścięliśmy lasy i zrównaliśmy góry z poziomem morza, coraz rzadziej zauważam powietrze, pamiętam jeszcze czas, kiedy to było wszystkim, co miałam. teraz mam mniej więcej.
