---
title: "nie mieszczę łez w sieciach rzęs"
date: 2014-03-01T20:40:00.002+01:00
---
nie mieszczę łez w sieciach rzęs, snów w kanonach śnienia, fantazji w granicach przyzwoitości. mam dziś trudności z negowaniem bólu. i jedną pewność więcej, obwarowaną orszakiem pytań, z których powoli plotę ornament dekorujący betonowy klosz tego miasta. wizja ciasna, choć ukierunkowana na szerokość. byle tylko przejść krokiem pospiesznym przez przeszklony korytarz, byle tylko przejść. mam wzrok utkwiony w ocean. idę wewnętrzną stroną mozaiki lodowców i wodospadów, i wyzutych ze śladów stóp czarnozielonych pustkowi. przyszła wiosna. przed nami słońce wycięte w kształt pełni księżyca, jakiś głos i jakaś cisza. odmawiam snu, odmawiam zasypiania, uderzam głową w ścianę deszczu, jestem sama, schowana w niekomfortowym kokonie pożądania tego, czego mi brak. czego i tak nie wyszarpię z luk w murze misternie skonstruowanego więzienia. czego nie mam.
