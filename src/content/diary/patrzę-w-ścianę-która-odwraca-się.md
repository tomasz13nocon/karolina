---
title: "patrzę w ścianę która odwraca się"
date: 2019-01-17T20:45:00.000+01:00
---
patrzę w ścianę, która odwraca się do mnie plecami, słowa w obcym języku sączą się jak dym przez szczeliny w nieszczelnych oknach. w górę i w dół po śliskiej nawierzchni myśli, z widokiem na nowe miasto, na które patrzę już przecież od tak dawna. zaczynam od końca, i kończę z zaczynaniem. łapię oddech w zmarznięte dłonie i odkładam na później. przez śnieg i lód przebija się dziwna wizja ciepłych wysp na granicy wyżu, gdzie jeszcze nigdy nie byłam, choć obliczałam skutki i wpływy matematycznymi wskaźnikami. w niebo chcę patrzeć już chyba tylko na własną rękę.
