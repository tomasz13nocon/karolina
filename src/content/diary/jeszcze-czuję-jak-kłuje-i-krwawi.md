---
title: jeszcze czuję jak kłuje i krwawi
date: 2016-02-11T17:30:00.000+01:00
---
jeszcze czuję, jak kłuje i krwawi rozżarzone znamię na prawym ramieniu, które przypomina i płacze, i wtłacza w krwiobieg zapomnianą wizję. chcę stanąć na brzegu jeziora i pamiętać, aż do bólu. aż do końca bólu. nie potrafię do końca ani od początku zrozumieć tego miejsca i dróg, którymi mnie prowadzi. potrzebuję znów słów, które nie składają się z głosek, i głosu, który nie składa się ze słów. znów pada śnieg z bezchmurnego nieba, *nic nie ma tam, gdzie była potrzeba.*
