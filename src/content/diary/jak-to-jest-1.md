---
title: jak to jest
date: 2024-04-23T17:13:00.000Z
---
jak to jest, że czasem najbardziej oswojona tkanka wciąż wyślizguje mi się spomiędzy skóry. nie umiem się oduczyć, wciąż rozdrapuję i wracam dłońmi tam, gdzie ból wydaje się oswojony, a jego ciężar przyjemnie zmniejsza moją objętość. nigdy nie nauczyłam się ekspandować, istnieć w wielu miejscach naraz. trzymam się morza tak mocno, że aż woda zmienia stan skupienia, i nasze struktury scalają się, moja skóra jest już przezroczysta. oczy niebieskie, odbijając jasne niebo w samym środku nocy.
