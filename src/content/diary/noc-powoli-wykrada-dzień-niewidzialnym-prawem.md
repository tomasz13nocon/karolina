---
title: "noc powoli wykrada dzień niewidzialnym prawem"
date: 2015-11-05T18:40:00.000+01:00
---
noc powoli wykrada dzień niewidzialnym prawem absorpcji, słońce znów świeci światłem żarówkowym, a rozebrane ga��ęzie plotą złowieszcze ornamenty po wewnętrznej stronie dachu mojego domu. minął sierpień, wrzesień, październik, rozrzedzone wizje wędrówek po królestwie. listopad sprawił, że mieszkam nad otwartym morzem. brakuje mi mgieł i mgnień niemego dialogu dłoni szukających po omacku światła. wiatr mnie rozchwiewa i unosi, patrzę na wszystko z góry.
