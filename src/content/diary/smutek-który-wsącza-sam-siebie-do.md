---
title: "smutek który wsącza sam siebie do"
date: 2018-10-21T20:37:00.000+02:00
---
smutek, który wsącza sam siebie do zatłoczonego pokoju, jak dym, i potem w płuca i w krew i dalej, gdzie już tylko osiadanie i depozycja. nie wiem nawet, co się stało. czy to on, czy oni, one czy ja. słowa czy brak słów, odmowa, czy brak propozycji. depozycji i osiadania. deszcz pada poziomo, równolegle do horyzontu, który nie ma już ochoty przebijać się przez gęstą, niebieską mgłę. jeszcze cztery dni, a potem noc, którą będę musiała oswoić, zanim dopadnie mnie łagodny stan hibernacji. szukam pół nocy północy po południowej stronie nieba, znajduję tylko podziurawioną tkankę czarnego sufitu i konstelacje, które układają się w mój ostatni już adres.&nbsp;
