---
title: "nie wiem co chcę powiedzieć kiedy"
date: 2019-04-25T22:29:00.000+02:00
---
nie wiem co chcę powiedzieć, kiedy przed otwartymi oczami zakazane owoce i miękkie fantazje o iluzji, co stwarza fizyczny opór wyciągniętym dłoniom. oczy koloru wody, którą porasta lód morski z obawy przed ciepłem, które emitujesz. mgła gęsta jak wata i tracę rozum z zasięgu wzroku, im więcej dotykania. opuszczam cię codziennie i co noc wracam, ja, lepka czarna cisza. tańczę w rytm dźwięków, co pachną późnowiosennym deszczem jak narkotyk, chcę bycia i niebycia, ucieczki i znalezienia, roztrzaskiwania lądu, roztrzaskujących się fal.
