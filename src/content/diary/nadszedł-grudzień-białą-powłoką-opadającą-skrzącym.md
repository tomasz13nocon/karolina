---
title: nadszedł grudzień białą powłoką opadającą skrzącym
date: 2015-12-01T21:58:00.000+01:00
---
nadszedł grudzień, białą powłoką opadającą skrzącym się pędem na moje miasto. szczyty wzgórz nikną w chmurach, które nadchodzą ze wschodu. chciałabym nauczyć się napatrzeć, nauczyć się utrzymać na powierzchni rogówki ten perfekcyjnie skomponowany obraz *mojego miasta*. uczę się odwracać wzrok od niezaistniałych spojrzeń, i zwracać go właśnie tam, ku *mojemu miastu*, które wyrasta przede mną jak pomnik powstały z najtrwalszej skały moich długoletnich wyczekiwań i zakochań. w moim ciele pulsuje wciąż przeszywający rytm, znikam, kiedy zamykam oczy i *wystukuję niecierpliwymi palcami o szklane żebra nerwową melodię pianoforte o własnym odnalezieniu się w zgubieniu, czasem miewam sny*. już nie wrócę.
