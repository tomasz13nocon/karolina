---
title: nocami podróżuję nocnymi drogami w czasie
date: 2019-11-08T21:07:00.000+01:00
---
nocami podróżuję nocnymi drogami, w czasie, częściej niż w przestrzeni, w czasie częściej pozornym niż tym, który wybija do znudzenia arogancka rotunda. księżyc pęcznieje nad *moim miastem*, a tu przesiewa swoje pożółkłe światło przez sitko rozrzedzonego powietrza. czekam nie niecierpliwie, ale nie cierpliwie, bo śnieg nie zamienia się już w lód, a lód ciągle zamienia się w wodę. krew krąży zbyt szybko, kiedy zamykam ciasno oczy i widzę, jak skóra blednie, dom ubiera się w szron, a z pustego mieszkania transpirują dźwięki i rozlane po kartce zdania, które podróżują już tylko nocą i już tylko nocnymi drogami.
