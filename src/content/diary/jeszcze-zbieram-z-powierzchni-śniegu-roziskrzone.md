---
title: "jeszcze zbieram z powierzchni śniegu roziskrzone"
date: 2018-10-10T19:16:00.000+02:00
---
jeszcze zbieram z powierzchni śniegu roziskrzone kryształy, które lustrują światło z matematyczną dokładnością. światło. słowo-klucz. słowo rozbierane na części i fotony, z każdym krokiem coraz głębiej i dalej poza granicę możliwości. sen pachnie dymem, kiedy krew zamarza w żyłach dziwnej wyspy, na której znalazłam się zupełnie nie przez przypadek. to wszystko jest o mnie. i oby jak najmniej o tobie. pytania, którym niewygodnie we własnych odpowiedziach, odpowiedzi, które pełzną w dół stoku erodując nietrwały materiał młodego wciąż lądu. tam i z powrotem. i jeszcze raz tam.
